<!DOCTYPE html>
<html lang="en">
<head>
  <title>History</title>
  <meta charset="utf-8">
  <meta name="viewport" content="width=device-width, initial-scale=1">
  <link rel="stylesheet" href="https://maxcdn.bootstrapcdn.com/bootstrap/3.4.0/css/bootstrap.min.css">
  <script src="https://ajax.googleapis.com/ajax/libs/jquery/3.4.0/jquery.min.js"></script>
  <script src="https://maxcdn.bootstrapcdn.com/bootstrap/3.4.0/js/bootstrap.min.js"></script>
  <link href="./css/introduction.css" rel="stylesheet" type="text/css">

</head>
<body style="height:1500px">

<nav class="navbar navbar-inverse navbar-fixed-top">
  <div class="container-fluid">
    <div class="navbar-header">
      <a class="navbar-brand" href="index.html">Political Analysis</a>
    </div>
    <ul class="nav navbar-nav">
      <li><a href="index.html">Home</a></li>
      <li class="active"><a href="introduction.html">Introduction</a></li>
      <li><a href="visualisation.html">Analysis</a></li>
    </ul>
  </div>
</nav>

<div class="container" style="margin-top:50px">
  <div class="col-sm-8 text-left">
    <h1>Hier vindt u informatie over Forum voor Democratie</h1>
    <p>Forum voor Democratie (afgekort: FvD) is een Nederlandse politieke partij en heeft een conservatief-liberale signatuur.
    De partij werd in 2015 opgericht als denktank onder leiding van Thierry Baudet. In 2016 werd FvD een politieke partij.
    Sinds 23 maart 2017 is Forum voor Democratie vertegenwoordigd in de Tweede Kamer der Staten-Generaal.
    In de Provinciale Statenverkiezingen 2019 behaalde Forum voor Democratie een overwinning door de grootste partij te worden.
    Forum voor Democratie nam ook deel aan de Europese Parlementsverkiezingen 2019 met Derk Jan Eppink als lijsttrekker. De partij zoekt toenadering tot de fractie van de Europese Conservatieven en Hervormers in het Europees parlement.</p>
    <hr>
    <h3>Geschiedenis</h3>
    <p>Forum voor Democratie is ontstaan uit een ''brede beweging van bezorgde Nederlanders'' die begin 2013 pleitte voor een hernieuwd referendum over de overdracht van bevoegdheden naar de Europese Unie.
      Hiertoe werd een comité opgericht dat een burgerinitiatief startte en handtekeningen verzamelde. Hetgeen leidde tot een debat in de Tweede Kamer, waarin een meerderheid tegen dit voorstel voor referenda in geval van soevereiniteitsoverdracht stemde.
      Namens het burgercomité hield publicist Thierry Baudet een inleiding waarin hij aan de Kamerleden uitlegde dat volgens hem de Tweede Kamer op het punt staat om haar kernbevoegdheden kwijt te raken en de Nederlandse bevolking op het punt staat om haar
      zelfbeschikking te verliezen.
      <br>
      Na afloop van deze stemming werd in 2015 Forum voor Democratie opgericht als denktank onder leiding van Thierry Baudet, dat echter ook een breder doel zou moeten dienen: de vernieuwing van de democratie in Nederland. In 2015 nam Thierry Baudet samen
      met Jort Kelder en Arno Wellens het initiatief tot een parlementaire enquête rond de euro. Na de invoering van de Referendumwet nam Forum voor Democratie samen met partner GeenPeil deel aan het Nederlands referendum over de Associatieovereenkomst tussen de Europese Unie en Oekraïne.
      <br>
      Als reactie op het vermeende negeren van de referendumuitslag, werd in september 2016 besloten om Forum voor Democratie om te zetten in een politieke partij en deel te nemen aan de verkiezingen. Samen met Henk Otten en Rob Rooken richtte Baudet de partij op. Bij de
      Tweede Kamerverkiezingen van 2017 behaalde Forum voor Democratie twee zetels. Deze werden ingenomen door Thierry Baudet en Theo Hiddema.
      <br>
      Eind 2017 ontstonden er interne strubbelingen in de snel groeiende partij. Diverse prominente leden uitten hun ongenoegen over het vermeende gebrek aan interne democratie. Dit leidde in februari 2018 tot het royement van Robert de Haze Winkelman en zijn partner
      Betty Jo Wevers. Een week later stapte vanwege dezelfde kritiek Susan Teunissen, die als nummer drie op de kieslijst van 2017 stond, uit de partij. Kort daarna werden ook Gert Reedijk, Freek Jan Berkhout en Arthur Legger geroyeerd als lid, nadat zij
      eerder in een brief aan de leden voor meer interne democratie hadden gepleit. In een navolgend interview uitten deze drie personen, die ook op de kieslijst van 2017 hadden gestaan, de zorg dat de partij te veel richting extreemrechts aan het afglijden was.
      Eerder hadden uit onvrede over de koers van Baudet ook de partijprominenten Frank Ankersmit en partijsponsor Kees Eldering de partij de rug toegekeerd. Ook medeoprichter Arno Wellens wilde anno 2017 niets meer met de partij te maken hebben.
      <br>
      In april 2019 ontstond er opnieuw een rel binnen Forum voor Democratie toen bleek dat Otten, de onbetwiste tweede man van de partij, in zijn functie van penningmeester een bedrag van ruim € 30.000 uit de partijkas naar zichzelf
      had overgemaakt, hetgeen door zijn medebestuursleden Baudet en Rooken "een greep in de kas" werd genoemd. Theo Hiddema sprak van een "vertrouwensbreuk" en Otten werd gedwongen terug te treden als penningmeester en medewerker van
      de Tweede Kamerfractie. Wel bleef hij aan als lijsttrekker voor de Eerste Kamer. Kort daarvoor had Otten openlijk kritiek geuit op Baudet, die hij verweet de partij te veel naar rechts te trekken. </p>
      <hr>
    <h3>Achterban</h3>
    <p>De achterban van FvD wordt grotendeels gevormd door voormalige VVD- en PVV-aanhang, voor wie de VVD te mild is op de gebieden Europese Unie en immigratie, maar de PVV te hard van toon is. Naast het VVD-electoraat peilde
      EenVandaag dat FvD kiezers over het hele politieke spectrum naar zich toe trekt, maar onderzoek laat zien dat dit wel vaak kiezers met sterke populistische houdingen zijn. Het grootste aandeel kiezers komt naast de VVD en
      PVV van CDA en SP. Een minderheid komt uit de oude achterban van GroenLinks, D66, 50PLUS en Partij voor de Dieren. FvD trekt niet alleen kiezers van bestaande partijen. 5% van de stemgerechtigden die niet stemden bij de Tweede
      Kamerverkiezingen in 2017 stemde nu op Forum voor Democratie.
      <br>
      NRC Handelsblad meldde in maart 2017 op basis van een Twitter-onderzoek door studenten van de Universiteit van Amsterdam dat de partij populair was onder de online alt-right-beweging, en in november 2017 onthulde de Volkskrant
      dat FvD kan rekenen op steun van het extreemrechtse 'studiegenootschap' Erkenbrand, dat aanvankelijk ook de interesse van Baudet had. Baudet en FvD distantieerden zich van de beweging, maar hielden daarbij geheim dat Baudet een
      dinerbijeenkomst had gehad met de rassentheoreticus Jared Taylor, die door Erkenbrand naar Nederland was gehaald.</p>
      <hr>
  </div>
  <div class="col-sm-4 sidenav">
    <div>
      <img src="http://jalta.nl/wp-content/uploads/2017/11/FvD.png" alt="Smiley face" height="200" width="200">
    </div>
  </div>
</div>

</body>
</html>
